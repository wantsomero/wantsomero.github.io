---
layout: "post"
title: "Real Deal by Wantsome – primul laborator de testare gratuită din Iași"
date: "2018-03-13 09:37"
category: blog
excerpt_separator: <!--more-->
---
În octombrie 2016, când am creat Wantsome, am pornit din start nu doar cu multă pasiune, profesionalism și implicare, ci și cu visul de a-l extinde după primul an. Acel vis se împlinește chiar acum, pentru că avem o nouă surpriză pentru tine! Și nu orice surpriză, ci chiar un Real Deal!
<!--more-->

### Ce este Real Deal by Wantsome?
Ei bine, e vorba de primul laborator de testare din Iași, unde cursanții Wantsome vor putea testa gratuit proiecte open source și proiecte digitale utile comunității!

Am avut din start în plan să implementăm acest laborator de testare gratuită, pentru că venea ca o continuare firească a conceptului de „academie prietenoasă de IT cu practică pe bune”. Așa că, de acum, pe lângă practica din timpul cursurilor Wantsome, poți beneficia și de acces gratuit la primul laborator de testare din Iași!

Dacă ești unul dintre cursanții care au început sau au finalizat un modul de testare manuală sau automată în cadrul Wantsome, atunci fii sigur că de acum ai acces gratuit la Real Deal! Vei avea șansa de a testa proiecte pe bune, de la companii reale și vei avea la fiecare pas sprijinul trainerilor specialiști.

### Proiecte
Proiectele pe care le vei putea testa în laboratorul Real Deal vin, așa cum spuneam mai sus, de la companii reale de IT din întreaga lume. Primele companii care s-au alăturat laboratorului Real Deal sunt Trustteam și Codefy, care au pregătit pentru tine trei proiecte reale numai bune de testat. În plus, traineri cu peste 10 ani de experiență în industria IT te vor coordona și vor fi alături de tine.

Știm că numai practica pe bune ajută cu adevărat formarea de oameni capabili nu doar să se angajeze, ci și să își construiască acea carieră pe care și-o doresc într-un domeniu de viitor, cum este IT-ul. Rezultatele obținute până acum în urma cursurilor Wantsome stau mărturie și vorbesc de la sine, pentru că au depășit cu mult așteptările, atât prin numărul de cereri de înscriere, cât și prin numărul de angajări realizate chiar și înainte de finalizarea efectivă a celor 16 săptămâni de curs. Ne așteptăm ca numărul persoanelor care fac reconversie profesională către IT să crească considerabil în viitorul apropiat, pentru că, aici, fiecare cursant de la Wantsome este încurajat să aplice la joburi reale și sprijinit pe toată perioada procesului de recrutare. Iar experiența practică dobândită în laboratorul nostru de testare, pe proiecte reale, va fi de acum un mare plus pentru fiecare candidat.

### Comunitate
Pentru că ne pasă și de comunitatea în care trăim și pentru că ne dorim să o știm bine și corect dezvoltată, mai ales prin contribuția personală, punem la bătaie laboratorul pentru toate proiectele digitale cu scop comunitar din Iași. Așa că, dacă ai sau știi proiecte pentru comunitate care trebuie testate, dă-ne de veste și hai să facem lucrurile bine împreună!

Ne-am propus să schimbăm nu doar cariere, ci și viitorul industriei de IT! Suntem aici să formăm oameni perfect angajabili, așa cum solicită cerințele reale ale angajatorilor. Cum facem asta? Cu practică pe bune, cu experiență interactivă, cu informații teoretice și practice venite chiar de la specialiști! Noi suntem Wantsome și îți aducem primul laborator de testare gratuită din Iași, ca să fim siguri că ducem viitorul în IT în direcția cea bună!
