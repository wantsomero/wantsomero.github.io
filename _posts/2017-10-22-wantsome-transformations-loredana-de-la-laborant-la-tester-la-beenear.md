---
title: Wantsome Transformations&#58; Loredana - de la laborant la Tester la BeeNear
layout: post
modal-id: 6
date: 2017-10-29
category: blog
description:
excerpt_separator: <!--more-->
---
De fiecare dată când suntem în etapa de selecție a oamenilor noștri, îi alegem pe cei de care ne îndrăgostim un pic. Mai exact, ne îndrăgostim de curajul și de hotărârea lor dar, mai ales, de ceea ce știm că vor deveni. Oricât de temători ar păși pe acest drum nou, noi vedem în ei succesul ce îi așteaptă la capăt, chiar și atunci când ei înșiși nu îl văd. Încă.
<!--more-->

<img src="{{ site.url }}/img/blog/loredana_apostol.jpg" class="img-responsive img-square" align="right"/><strong>Loredana Apostol</strong> este unul dintre acești oameni. Încă de la prima întâlnire, ne-a plăcut atitudinea ei. Loredana a fost suficient de curajoasă încât să aleagă să urmeze cursurile unei facultăți frumoase și grele dar, din păcate, fără un viitor „luminos” în țara noastră: Facultatea de Biologie, specializarea Microbiologie.

Opțiunile sale, după terminarea facultății, erau două: să facă un compromis și să se angajeze într-un domeniu cu ceva tangențe cu specializarea sa, dar mult sub calificările ei sau să schimbe total domeniul de activitate și să-și canalizeze abilitățile într-o direcție de succes.

Mai întâi, a mers pe calea mai sigură și s-a angajat la un laborator de analize medicale, până când a decis să încerce și cea de-a doua strategie și ne-a găsit pe noi:

<h3>„Aveam nevoie de un curs care să mă ghideze, iar folosirea în descriere a cuvintelor "practică" și "prietenoasă"  a fost factorul determinant în alegerea Wantsome.”</h3>

La prima noastră întâlnire, ne-a explicat ce face ea zi de zi în laborator iar replica noastră a fost: „Tocmai ne-ai povestit etape dintr-un proces de testare, vei fi un tester minunat!”. Nu știm dacă atunci ne-a crezut pe cuvânt, dar cu siguranță a început să fie convinsă, atunci când a început cursurile noastre de testare manuală.

<h3>„Wantsome m-a ajutat foarte mult să obțin ceea ce îmi propusesem.  A contribuit nu numai prin faptul că am avut parte de niște traineri grozavi, bine pregătiți, dar și prin căldura și suportul oferit constant.”</h3>

Loredana i-a impresionat pe loc pe cei de la BeeNear, așa că a primit încă de la primul interviu o ofertă de job.

Așa cum am știut încă de la început, ea este un tester minunat iar de acum acest lucru este și oficial.

<h3>„Pe viitor, am de gând să dezvolt o carieră de succes construind pe temelia solidă oferita de trainerii de la Wantsome.”</h3>

Pe <a href="https://www.facebook.com/apostol.loredana.5" target="_blank">Loredana</a> o poți contacta personal pentru a-ți împărtăși din experiența Wantsome.
