---
title: S-au încheiat înscrierile. Now what?
layout: post
modal-id: 6
date: 2017-05-18
category: blog
description:
excerpt_separator: <!--more-->
---
15 mai a fost ultima zi în care oamenii ce vor să facă o schimbare în viața lor s-au mai putut înscrie la cursurile academiei noastre prietenoase de IT.

Înainte să vă povestim despre ce se va întâmpla în continuare, am vrea să mai zăbovim puțin asupra acestei zile pe care noi am declarat-o oficial „Ziua în care ne-am dat seama cât de dornici de schimbare sunt oamenii”. Avem 85 de înscriși!

<!--more-->
85 de persoane înscrise și 20 de locuri (10 pentru testare manuală și 10 pentru automată), deci suntem absolut siguri că îi vom alege pe cei ce se potrivesc cel mai bine cu conceptul pe care noi l-am gândit.

<h3>What's next?</h3>

Pe 19 mai, toți cei înscriși vor primi un e-mail drăguț de la noi cu un link către un test. Avem câte un test pentru fiecare opțiune, adică unul pentru testarea manuală și unul pentru cea automată.

<ul>
  <li><strong>Pentru testare manuală se urmărește:</strong> nivelul de limbă engleză, logica și cunoștințele de testare manuală.</li>
  <li><strong>Pentru testare automată se urmărește:</strong> nivelul de limbă engleză, cunoștințele de programare și cunoștințele de testare manuală.</li>
</ul>

<strong>Important:</strong> aveți la dispoziție două zile (până pe 21 mai) pentru a completa testul iar odată ce l-ați început, trebuie să-l terminați (răspunsurile nu se salvează, trebuie făcut totul dintr-o lovitură). Testul durează 30 de minute.

Iar apoi urmează interviurile, adică o discuție prietenoasă între recruiterii de la <a href="http://itswise.ro/" target="blank"><strong>It's Wise</strong></a> și cei ce au trecut testul, discuție prin care vrem să vedem motivația fiecăruia și, mai ales, atitudinea față de experiența Wantsome și față de viitorul carierei lor.

Pe 28 mai vom pune punct și interviurilor și abia atunci îi vom alege pe cei 20 care vor începe aventura vieții lor. Între 29 și 31 mai vom pune la punct toate detaliile administrative (depunerea dosarelor, plăți etc.) iar pe 1 iunie ne vedem la cursuri!
