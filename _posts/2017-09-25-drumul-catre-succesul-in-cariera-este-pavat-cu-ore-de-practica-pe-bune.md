---
title: Drumul către succesul în carieră este pavat cu ore de practică pe bune. La Wantsome
layout: post
modal-id: 6
date: 2017-09-25
category: blog
description:
excerpt_separator: <!--more-->
---
<strong>„I've always considered myself to be just average talent and what I have is a ridiculous insane obsessiveness for practice and preparation.” - Will Smith</strong>

Pe 23 septembrie, primii absolvenți ai academiei Wantsome au ieșit victorioși pe ușile sălilor de curs, încrezători în ceea ce le va aduce viitorul. Unii dintre ei au „furat” startul, căci au reușit să se angajeze încă din primele săptămâni de curs. Suntem mândri de fiecare în parte și de noi deopotrivă și abia așteptăm să începem cea de-a doua serie de cursuri.
<!--more-->

<h3>Primele Wantsome Transformations</h3>

Fiecare om este diferit iar cursanții noștri ne-au demonstrat acest lucru; unii au preferat să parcurgă întreaga programă a cursurilor de testare manuală sau automată și abia apoi să aplice pentru joburi iar alții s-au simțit pregătiți după doar câteva săptămâni de curs.

Dintre aceștia din urmă, cinci sunt deja angajați și fericiți iar poveștile lor au început să apară și aici, pe blogul nostru. Vă invităm să citiți despre transformările <a href="{{ site.url }}/wantsome-transformations-veronica-de-la-proiectant-la-junior-programmer-la-continental.html"><strong>Veronicăi</strong></a> și ale <a href="{{ site.url }}/wantsome-transformations-endora-de-la-tehnician-dentar-la-junior-programmer-la-continental.html"><strong>Endorei</strong></a> în junior programmers la Continental din proiectant, respectiv tehnician dentar.

Este important de menționat că acești oameni, atunci când au călcat pragul sălilor noastre de curs, aveau cunoștințe minime în domeniul testării.

<strong>Așadar, ceea ce face Wantsome special este că ia oameni ce pot veni cu zero cunoștințe de programare și îi transformă în candidați perfect angajabili.</strong> Cursurile noastre sunt suficiente pentru ca acest lucru să se întâmple și nu este nevoie de alte cursuri suplimentare.

<h3>What's the next move?</h3>

Progresele uimitoare ale cursanților noștri ne-au dat aripi și ne-au încurajat să continuăm și, drept rezultat, în data de 10 octombrie va începe o nouă serie de cursuri Wantsome. Pe lângă cursurile de <a href="{{ site.url }}/curs-testare-manuala-iasi"><strong>testare manuală</strong></a> și <a href="{{ site.url }}/curs-testare-automata-iasi"><strong>testare automată</strong></a>, am adăugat trei cursuri noi: <a href="{{ site.url }}/curs-programare-java-iasi"><strong>Programare Java</strong></a>, <a href="{{ site.url }}/curs-programare-dot-net-iasi"><strong>Programare .NET</strong></a> și <a href="{{ site.url }}/curs-infrastructure-iasi"><strong>Infrastructure</strong></a>.

Am adus alături de noi <a href="{{ site.url }}#team">traineri</a> cu experiență, dar și cu drag de oameni și dornici să împărtășească din cunoștințele lor.

<h3>Credem în educație prin practică</h3>

Ne place să spunem despre trainerii noștri că sunt speciali iar acest lucru a fost confirmat și de cei ce au urmat deja cursurile lor. Puterea lor specială este de a fi alături de fiecare om în parte, de a-și alege cuvintele și exemplele potrivite, de a descoperi potențialul din fiecare și de a-i sprijini pentru a și-l pune în valoare.

Sunt oameni cu multă experiență în domeniu iar acest lucru se vede atât în partea teoretică a cursurilor, cât mai ales în cea practică. Noi credem în educație prin practică și ne bucurăm să avem alături traineri ce ne împărtășesc filosofia.

<h3>Perioada de înscrieri este deschisă</h3>

Wantsome transformă oameni ce își doresc o schimbare în carieră sau îi ajută să avanseze și să se perfecționeze pe cei care sunt deja pe drumul acesta. Așadar, dacă faci parte din una dintre aceste categorii, ești potrivit pentru cursurile noastre.

Trebuie să știi că ne dorim alături în această aventură oameni care sunt la fel de implicați ca noi și de aceea viitorii noștri cursanți trebuie să treacă de o etapă de selecție (un interviu și un test).

Cursurile încep pe 10 octombrie, so hurry up!
