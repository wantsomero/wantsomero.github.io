---
layout: "post"
title: "Alexandra Ștefănescu: Cum am schimbat un vis neîmplinit în Jurnalism cu o carieră fericită în IT?"
date: "2018-05-15 22:46"
category: blog
excerpt_separator: <!--more-->
---
Știi sentimentul acela când îți dai seama după ani buni de zile că jobul nu e chiar ceea ce trebuie, că nu te mai împlinește în niciun fel și că ai vrea să lași totul în urmă și să faci o schimbare radicală în viața ta? Exact așa a fost și pentru Alexandra Ștefănescu, una dintre multele cursante Wantsome care are acum o carieră fericită în IT.

<!--more-->
Când era mică, Alexandra visa să devină artistă sau prezentatoare de știri. Așa că și-a urmat visul dintotdeauna: a intrat la Facultatea de Litere și a lucrat un timp în Jurnalism. Însă, după o perioadă, și-a dat seama că visul din copilărie nu îi mai aducea satisfacția de care avea nevoie acum, ca adult. Și ce faci când ești la răscruce de drumuri, confuz și fără să știi încotro să o iei? Apelezi, bineînțeles, la **prieteni**!

{% lightbox img/galleries/alexandra_stefanescu.jpg --thumb="img/galleries/thumbs/alexandra_stefanescu.jpg" --data="image_set" --title="Alexandra - Software Tester" --alt="Alexandra - Software Tester" --img-style="max-width:80%;" --class="responsive pull-right" %}Toți prietenii Alexandrei lucrau deja în IT. Și nu oricum, ci cu zâmbetul pe buze. Asta, precum și toate încurajările lor, au convins-o pe Alexandra că locul ei chiar nu e în presă și că ar putea să facă altceva. Așa că a decis să se alăture prietenilor săi în IT. Dar cum? Care e primul pas când vrei o schimbare în carieră? Ce faci când te hotărăști să începi o carieră în IT, dar ai studii umaniste și ai nevoie de practică pe bune în IT?

Îți spunem noi ce a făcut Alexandra! Începuse să citească pe cont propriu despre testare și IT. Însă și-a dat seama că nu poate învăța singură doar citind despre asta și că are nevoie de practică pe bune și de oamenii potriviți alături. Fiind obișnuită să citească presa, a dat peste **articolul care avea să îi schimbe viața:** articolul despre Wantsome, academia prietenoasă de IT din Iași. A intrat pe site, a văzut programa și și-a spus că niciodată nu s-ar fi gândit că sunt atât de multe lucruri de învățat despre testare. Cu mult entuziasm, determinare și curaj, s-a înscris și a fost acceptată. Și uite așa, Alexandra a fost unul dintre participanții din seria a doua a cursului de Testare Manuală de la Wantsome.

### „Cea mai mare provocare a fost timpul. Lucram ca manager în cadrul unei companii, erau multe responsabilități, însă, cu toate acestea, mi-am spus că niciodată nu trebuie să las pe plan secund cursul. Știam exact ce vreau să fac pe viitor și mi-am impus o anumită disciplină care m-a ajutat să-mi finalizez taskurile de la birou, să merg și la curs și, totodată, să îmi fac și temele.”

Practica pe bune, informația de calitate, ajutorul trainerilor și simulările de interviu din cadrul cursului de testare manuală de la Wantsome au ajutat-o pe Alexandra să obțină **jobul la care a aspirat atât de mult**. După 16 săptămâni de curs Wantsome, după un interviu intens de 2,5 ore și după multă implicare, Alexandra a primit oferta perfectă pentru ea: din iunie, va lucra ca Tester la Softvision! Este hotărâtă nu doar să dea ce e mai bun în acest job, dar și să continue să învețe atât de multe despre testare, încât, la un moment dat, să treacă la testare automată și, de ce nu, să ocupe o funcție de management în acest domeniu. După toată această experiență, știe că **orice este posibil** și că motto-ul ei de viață chiar e pe bune, exact ca practica de la Wantsome: **Niciodată să nu spui „niciodată”!**


### „Pentru mine, Wantsome a reprezentat o experiență extraordinară, care nu doar că m-a ajutat să-mi obțin mult doritul job în testare, ci mi-a oferit și posibilitatea să cunosc o gașcă de oameni foarte frumoși, pozitivi, care ulterior mi-au devenit prieteni. Da, IT-ul este un domeniu greu, dar, totodată, este și unul care oferă cele mai multe oportunități. Cu puțină determinare și multă muncă șansele de reușită sunt 100%. Mi-am convins deja un prieten să se înscrie la cursurile Wantsome!”

Pe lângă toate informațiile și abilitățile dobândite în Wantsome, Alexandra are și câteva lecții și recomandări importante de împărtășit. Evident, pe lângă recomandarea de a te înscrie și de a urma cursurile Wantsome! **Ce a mai învățat Alexandra cu noi?** Că developerul trebuie să fie „your BFF” și nicidecum „your enemy”, că bug-urile nu se termină niciodată, că, la fel ca în presă, e bine să verifici informația din mai multe surse, că e foarte important să gândești nu cât unu, ci cât 1.000.000 de utilizatori și că munca în echipă și comunicarea reduc numărul bug-urilor la jumătate.

La cât de hotărâtă este Alexandra să își ducă la îndeplinire planul și la cât de bine se descurcă în acest domeniu, nu ne-ar mira să o vedem făcând testare și pentru site-ul Marvel, locul de întâlnire al tuturor personajelor din filmele pe care ea le îndrăgește atât de mult și pe care nu le ratează niciodată.

Pentru noi, Alexandra a fost mai mult decât încă un cursant de succes. A fost o lecție de viață, o sursă de inspirație, o doză consistentă de motivație să continuăm să facem lucrurile așa cum ne-am obișnuit în Wantsome: **mereu mai bine, cu pasiune, cu drag de educație și de oameni.**
