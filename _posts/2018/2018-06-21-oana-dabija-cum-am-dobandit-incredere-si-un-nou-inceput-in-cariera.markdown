---
layout: "post"
title: "Oana Dabija: Cum am dobândit încredere și un nou început în carieră"
date: "2018-06-21 23:31"
category: blog
excerpt_separator: <!--more-->
---
Cui nu-i plac poveștile, mai ales când sunt povești de succes cu oamenii faini din marea familie Wantsome? O astfel de poveste îți spunem și azi, pentru că vrem să îți facem cunoștință cu **Oana Dabija**, una dintre fericitele absolvente din seria a treia a cursului de Testare Manuală.
<!--more-->

{% lightbox img/galleries/oana_dabija.png --thumb="img/galleries/thumbs/oana_dabija.png" --data="image_set" --title="Oana Dabija - Software Tester" --alt="Oana Dabija - Software Tester" --img-style="max-width:80%;" --class="responsive pull-right" %}Ca multe fetițe de vârsta ei, Oana visa, atunci când era mică, să devină educatoare. Numai că, tot ca majoritatea copiilor, nu știa exact ce presupune asta și ce anume îi rezervă viitorul. Nu a ajuns să se facă educatoare și să aibă grijă de generații întregi de copii, însă este **mama a doi copii minunați**, pentru care face tot posibilul să fie în fiecare zi din ce în ce mai bună.

Este și motivul pentru care, la un moment dat, a simțit că trebuie să facă ceva mai mult cu viața ei. A simțit că are nevoie de o **schimbare profesională**, care să îi aducă mai multe satisfacții și care să o ajute să aibă cariera pe care și-o dorea cu adevărat.

Și ce faci când ești la răscruce de drumuri și nu știi încotro să o iei? Exact, întrebi prietenii! Ei au fost cei care au îndrumat-o pe Oana spre alți prieteni, mai exact spre Wantsome, academia prietenoasă de IT.

### „A contat enorm faptul că la Wantsome se face practică pe bune. Mai mult, a contat că am primit recomandări să mă înscriu în Wantsome de la oameni în care am totală încredere, specialiști cu mare experiență în IT și chiar angajați ai altor școli care predau cursuri în IT.”

Și uite așa, Oana a ajuns să facă pasul cel mare și să se înscrie la cursul de [Testare Manuală]({{ site.url }}/curs-testare-manuala-iasi) de la Wantsome. După ce a trecut de probele de foc, adică de testul online și de interviul de cunoaștere, ambele probe eliminatorii, Oana a fost acceptată în Wantsome și a pornit, astfel, în călătoria celor 16 săptămâni de curs.

Nu îți imagina că i-a fost chiar ușor, mai ales că sunt totuși 16 săptămâni de practică pe bune, iar pe Oana o așteptau acasă de fiecare dată doi copii mici. Dar tocmai dragostea pentru ei și nevoia de a le fi un adevărat model au determinat-o pe Oana să continue, să învețe și să își pună **bazele unei adevărate cariere în IT**.

În cele 16 săptămâni de curs, Oana a învățat nu doar Testare Manuală. A învățat să aibă mai multă încredere în ea, să fie mai dezinvoltă, să spună ce gândește. Mai mult, a descoperit mulți oameni la fel de pasionați ca ea, cursanți și traineri deopotrivă, cu care a legat prietenii dragi. Tot în cele 16 săptămâni de curs, a învățat cum să treacă prin experiența unui interviu tehnic și HR, așa că, atunci când s-a prezentat la **adevăratul interviu**, s-a descurcat excelent și i s-a părut chiar antrenant.

Te întrebi dacă a trecut de interviu? Păi cum altfel, după determinarea pe care a avut-o și după tot ce a învățat la Wantsome? Acum, Oana este Software Tester la Centric și se bucură de **jobul perfect pentru ea**!

### „A fost un interviu cu multe emoții, dar extrem de antrenant! Mă bucur că am colegi prietenoși și comunicativi, că sunt într-un loc unde pot învăța multe lucruri noi și unde mă pot dezvolta continuu. Wantsome a fost pentru mine un nou început în carieră și, datorită lor, fac acum ceea ce îmi place!”

Acum, că face parte și ea din marea familie Wantsome, dar și din acest domeniu antrenant și captivant, Oana a devenit practic **unul dintre ambasadorii noștri**. La fel cum fac și ceilalți absolvenți Wantsome, Oana vorbește cu drag despre academia prietenoasă de IT pe care a absolvit-o și îi convinge pe oameni cu dovezi  să vină în Wantsome și, automat, în comunitatea asta faină de IT!

E hotărâtă să crească, să învețe încontinuu și să avanseze în cariera IT pe care a început-o datorită Wantsome. Pentru că asta facem noi aici: **le dăm oamenilor aripi să aibă mai multă încredere în ei și să își urmeze drumul!**

Dacă vrei să faci și tu o schimbare în viața ta profesională și ai nevoie de acel imbold și de oamenii potriviți alături, noi, prietenii tăi de la Wantsome, te așteptăm să ne cunoaștem și să punem bazele unui nou început în cariera ta! Deci... tu la ce curs Wantsome te înscrii?
