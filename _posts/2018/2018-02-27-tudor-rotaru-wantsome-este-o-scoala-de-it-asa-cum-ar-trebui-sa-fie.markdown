---
layout: "post"
title: "Tudor Rotaru: Wantsome este o școală de IT așa cum ar trebui să fie"
date: "2018-02-27 12:24"
category: blog
excerpt_separator: <!--more-->
---
Toți avem momente în care ne dorim să facem o schimbare în carieră. Toți ne dorim să creștem cumva la un moment dat și să fim din ce în ce mai buni. Puțini sunt, însă, cei care îndrăznesc și care sunt conștienți că schimbarea vine din fiecare dintre noi! Tudor Rotaru este unul dintre acești oameni dornici de învățare continuă, care a înțeles că dezvoltarea carierei presupune implicare, responsabilitate și, bineînțeles, practică pe bune. Și unde putea Tudor să facă acest pas important pentru el, dacă nu la Wantsome, academia prietenoasă de IT din Iași?
<!--more-->

<img src="{{ site.url }}/img/blog/tudor_rotaru.png" class="img-responsive img-square" align="right"/> Dar haideți să îl cunoaștem un pic mai bine pe Tudor și să ne lăsăm inspirați de încă o poveste de succes marca Wantsome! Ei bine, Tudor este unul dintre cursanții noștri din seria a doua, de la cursul de Testare Manuală, care și-a găsit deja, cu ajutorul nostru, jobul mult-dorit. Tudor a absolvit în 2014 Facultatea de Inginerie Electrică, Energetică și Informatică Aplicată, Specializarea Sisteme Electrice din cadrul Universității „Gh. Asachi” din Iași, iar ultimul lui job a fost de System Engineer la Atexis. Asta, bineînțeles, până când a îndrăznit să facă o schimbare în carieră, să urmeze cursurile Wantsome și să se angajeze în funcția de Quality Assurance Engineer la Comodo.

Ce-i drept, când era copil, nu visa să lucreze în testare, pentru că nu știa pe atunci de această meserie. În schimb, își dorea să devină polițist, să prindă oamenii răi și să facă dreptate. Am putea spune că nu s-a îndepărtat foarte tare de la acest vis, pentru că acum este un „polițist al bug-urilor” și un „justițiar al codului”, care și-a primit insigna de la Wantsome.

Nici calitățile și pasiunile lui nu au stat deoparte când a fost vorba ca Tudor să aleagă jobul care i se potrivește cel mai bine. Este foarte atent la detalii și adoră să repare toate lucrurile stricate din jurul său, așa că meseria în testare i s-a potrivit mănușă.

Și-a dorit întotdeauna un loc de muncă în care să își poată folosi mintea, imaginația, spiritul critic și atenția la detalii. Așa s-a hotărât să intre în fascinanta lume a IT-ului și, încurajat de prietenii lui, a început să analizeze opțiunile de dezvoltare în acest domeniu. A studiat piața cu atenția și cu simțul critic care îl caracterizează și a decis: Wantsome a fost de departe cea mai bună ofertă ca număr de ore, preț și calitate. A simțit că a făcut alegerea cea mai bună încă de la deschiderea cursului, când i-a cunoscut pe Vali Popa și Ion Macari, trainerii cursului de Testare Manuală. Iar după ce a început cursul, nu doar că i-a apreciat și mai tare, ci a început să viseze să devină într-o bună zi ca ei.

### „Mi-au plăcut foarte mult trainerii Vali Popa și Ion Macari! Ce fain ar fi ca, într-o zi, să fiu și eu atât de bun în testare, încât să fiu trainer la Wantsome. Cred că ar fi un sentiment extraordinar să ai cunoștințe din domeniu, să fii foarte bun, să împarți cu ceilalți și, bineînțeles, ei să înțeleagă. Cred că e un sentiment cu adevărat de împlinire, mai puternic decât acela că ești bun la un job și că îți faci treaba bine.”

Desigur, nu a spus nimeni că este și ușor să faci o schimbare în carieră și să înveți atât de multe lucruri noi, cu tot cu practică pe bune! Cea mai mare provocare a lui Tudor din timpul cursurilor noastre a fost să își organizeze bine timpul, astfel încât să fie cât mai productiv. Era conștient că nu era de ajuns doar să fie prezent fizic la cursuri, așa că a dat tot ce e mai bun din el și s-a implicat 100%.

### „Oamenii de la Wantsome nu pot desface nimănui capul și să introducă acolo informația. Trebuie să existe voință și din partea cursantului. If you Wantsome, Get some!”

Rezultatele s-au văzut imediat, când Tudor a obținut un job atractiv în echipa Comodo. Deși se simțea pregătit după toată practica pe bune de la Wantsome, tot avea ceva emoții, pentru că cerințele jobului erau destul de mari. Și uite așa, într-o zi de marți 13, Tudor s-a prezentat în fața celor de la Comodo, pentru interviul de angajare: două ore jumătate de interviu HR, interviu tehnic cu team leadul de pe QA și test tehnic scris în limba engleză. A doua zi, pe 14 februarie, iubirea dintre Tudor, IT și Comodo a fost oficializată prin contract, pentru că lui Tudor i s-a oferit jobul pentru care a candidat: Quality Assurance Engineer la Comodo.

Acum, după toată această experiență reușită și dovadă clară că se poate, Tudor își încurajează toți prietenii să treacă prin așa ceva!

### „Vrei să intri în IT și habar nu ai de unde să începi, de ce să te apuci, pe ce să pui mâna? Ai auzit de Wantsome? Da, exact! Academia prietenoasă de IT la care am fost și eu! Go for it! Aș recomanda oricui Wantsome! Pentru că sunteți foarte bine pregătiți, pentru că aveți cursuri foarte bine structurate și pentru că sunteți niște oameni extraordinari! Și pentru că da, eu sunt cel mai bun exemplu că se poate să ai un job în IT, chiar dacă nu ai o facultate de profil!”

Pe lângă toate informațiile teoretice și practice din IT, Tudor a învățat și foarte multe lucruri despre el. A învățat să nu îi mai fie frică să întrebe, atunci când nu știe ceva. A învățat că există oameni cărora chiar le face plăcere să îi învețe pe ceilalți și că sunt acolo pentru a fi mentori, nu pentru că sunt plătiți pentru asta. A învățat că trebuie să pună osul la treabă, dacă chiar își dorește ceva cu adevărat.

Ideea aceasta merge mână în mână cu motto-ul de viață după care se ghidează Tudor, și anume „Be the hardest worker in the room”. Și asta pentru că Tudor este conștient că, pentru a ajunge la nivelul profesional pe care ți-l dorești, trebuie să muncești mult, să îți dai toată silința și să fii în fiecare zi mult mai bun.   

Așa că Tudor nu se oprește aici. Își dorește să crească foarte repede în testare, să învețe tot ce se poate și să se pregătească pentru următorul pas important din cariera lui: Testare Automată. Unde va face acest pas? Bineînțeles, tot la Wantsome!

### „Sunt super-mulțumit de Wantsome! E o școală de IT cum ar trebui să fie cu adevărat școlile din România! Dar Wantsome e chiar mai mult decât o școală! E o posibilitate de afirmare într-un domeniu în plină expansiune! Oamenii de la Wantsome sunt cu adevărat mentori! Vrei să intri în IT? Ok, învață asta, asta și asta! Fă așa și așa la interviu și vei trece cu succes! Pur și simplu, te iau de mânuță, te scutură de praf și te conduc pe calea pe care nici tu nu știai că există!”

Ne place mult faptul că propriii cursanți ne văd ca deschizători de drumuri, ca mentori, ca școli așa cum ar trebui să fie! Ne inspiră fiecare poveste de succes a cursanților noștri și ne motivează să fim pe zi ce trece din ce în ce mai buni. Ne bucurăm că, puțin câte puțin, prin toată implicarea noastră, reușim să schimbăm destine și să contribuim puternic la calitatea industriei IT!    
