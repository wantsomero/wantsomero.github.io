---
title: Wantsome Transformations&#58; Cosmin - de la Specialist Documentații Tehnice la IT Business Consultant @E.ON
layout: post
modal-id: 6
date: 2018-01-09
category: blog
description:
excerpt_separator: <!--more-->
---
Se spune că primele zile dintr-un nou an sunt cele mai importante, căci așa cum te simți atunci te vei simți tot anul. Unii merg cu superstiția mai departe și susțin chiar și că ceea ce faci în aceste prime zile, lucrurile care îți preocupă cel mai mult mintea acum te vor urmări și în restul de 360+ zile, așa că ar trebui să avem mare grijă la îndeletnicirile din această perioadă.

Noi nu știm dacă aceste idei sunt sau nu adevărate, dar putem să vă spunem că nouă ne plac foarte mult, mai ales când ne uităm la felul în care cursanții noștri (și noi, prin intermediul lor) și-au început anul.
<!--more-->

<img src="{{ site.url }}/img/blog/cosmin_cioloca.jpg" class="img-responsive img-square" align="right"/>În data de 3 ianuarie, Cosmin Cioloca a început o nouă aventură, una în care și noi am jucat un rol important. Mai exact, în loc să meargă la vechiul său job, cel unde nu se mai regăsea, Cosmin și-a luat în primire titlul de IT Business Consultant la E.ON.

El este unul dintre cei ce nu se mulțumesc cu un loc „călduț” și de aceea nici nu stau prea mult în zona lor de confort. Așa că, atunci când a aflat de cursurile de testare automată organizate în cadrul Wantsome, nu a stat prea mult pe gânduri:

<h3>„Începusem de ceva timp să citesc și să mă documentez despre testarea automată și îmi doream să aplic la un curs pentru a aprofunda acest domeniu. Am aflat dintr-un articol că urmează să se deschidă în Iași o academie în care se pune accent foarte mult pe partea practică și am decis să îi contactez și să urmez cursul de testare automată din cadrul Wantsome.”</h3>

De la această decizie și până la jobul de IT Business Consultant, Cosmin a mers pe un drum ce a presupus multe ore de teorie și mai ales practică, multă determinare și seriozitate, dorința de a reuși, indiferent de obstacole, și încrederea că a luat cea mai bună decizie alegându-ne.

În planurile sale de viitor, Cosmin include acum și testarea automată, precum și dorința de perfecționare:

<h3>„În viitor mi-am propus să mă dezvolt cât mai mult și să acumulez tot mai multe cunoștințe legate de acest domeniu unde în fiecare zi afli ceva nou.”</h3>

Cosmin este unul dintre cei ce au început noul an cu dreptul iar noi suntem mândri că ne-am găsit un rol în povestea lui.

<h3>„Wantsome a însemnat pentru mine pașaportul de intrare în domeniul IT datorită cunoștințelor practice acumulate în perioada cursului.”</h3>

Și întorcându-ne la ideea despre care vorbeam inițial, am vrea să îți spunem că Wantsome reprezintă întotdeauna un bun început, indiferent de perioada anului în care alegi să te înscrii la cursurile noastre. Noi vom fi alături de tine de-a lungul întregului drum pentru a ne asigura că vei primi începutul frumos pe care ți-l dorești.

Pe <a href="https://www.facebook.com/cosmin.cio" target="_blank"><strong>Cosmin</strong></a> îl poți contacta personal pentru a-ți împărtăși din experiența Wantsome.
