---
layout: "post"
title: "Cosmina Chirilă: Cum te ajută Wantsome să pornești în călătoria vieții tale"
date: "2018-05-30 09:16"
category: blog
excerpt_separator: <!--more-->
---
Imaginează-ți cea mai mare pasionată de călătorii, făcând călătoria vieții ei! Bine, hai că te ajutăm noi cu detalii, dacă nu reușești să ți-o imaginezi! De fapt, hai mai bine să îți prezentăm o nouă poveste de succes din **realitatea Wantsome!** Și uite așa îți facem cunoștință cu Cosmina Chirilă, absolventă de Geologie și, totodată, absolventă a celei de-a treia serii a cursului de Testare Manuală de la Wantsome.
<!--more-->

{% lightbox img/galleries/cosmina_chirila.JPG --thumb="img/galleries/thumbs/cosmina_chirila.JPG" --data="image_set" --title="Cosmina - Software Tester" --alt="Cosmina - Software Tester" --img-style="max-width:80%;" --class="responsive pull-right" %}Cosmina a fost dintotdeauna o fetiță spontană, care nu și-a dorit niciodată să devină ceva anume, ca alte fetițe de vârsta ei. În schimb, adora să strângă insecte în borcane și să le analizeze cu atenție. În plus, a dezvoltat de mică o pasiune imensă pentru pietre și pietricele, care nu doar că i-au invadat casa de-a lungul anilor, dar au și determinat-o să studieze Geologia.

Cu timpul, Cosmina și-a dat seama că ar vrea să mai analizeze și altceva în afară de pietre. Chiar dacă pietrele au rămas marea ei pasiune, simțea nevoia de încă ceva în viața ei. Click-ul a venit în momentul în care prietenul ei IT-ist a rugat-o să îl ajute să scrie **250 de linii de cod**. Când a văzut cât de bine se descurcă și cât de mult îi place, Cosminei i-a surâs ideea de a lucra și ea în IT, alături de prietenul ei. Întâmplarea face că era conectată pe Facebook cu Iuliana Anton, cea care a fondat, alături de Enciu Stoica, Wantsome, Academia prietenoasă de IT:

### „E cea mai frumoasă amintire. Îi urmăream postările Iulianei pe Facebook de mult timp, deși noi nu ne cunoșteam. De fiecare dată când dădeam click pe postări și mai citeam o poveste minunată, dorința de a mă înscrie și eu în Wantsome era foarte mare. Însă mă complăceam mereu și nu făceam acest pas. Până când, în noiembrie 2017, încurajată și susținută de prietenul meu, am făcut pasul cel mare, m-am înscris, am susținut testul și am fost chemată la interviul de cunoaștere. A fost o experiență foarte plăcută și atunci mi s-a confirmat cu totul că am ales ce trebuia.”

Așa a început Cosmina călătoria de 16 săptămâni pe tărâmurile Testării și ale IT-ului, alături de prietenii de la Wantsome. Evident, nu a zis nimeni că e ușor, mai ales că e un domeniu relativ nou, iar Cosmina trebuia atunci să își împartă timpul între job, schimbarea locuinței și curs. Însă, când ești determinat să duci la îndeplinire ce ți-ai propus și mai ai și prieteni de nădejde alături, atunci știi că **totul este posibil!**

Pe lângă susținerea prietenului său și a colegilor de curs, Cosmina a avut parte, la fel ca toți cursanții noștri, de altfel, de sprijinul total al trainerilor Wantsome. Despre ei Cosmina spune că sunt **„the best trainers in the world”** și că trei cuvinte îi definește cu precădere: răbdare, pasiune, dedicare.

Au fost 16 săptămâni intense, cu multă practică pe bune, cu mulți oameni noi și speciali, cu nenumărate lecții care au contribuit la dezvoltarea personală și profesională a Cosminei. Iar la finalul celor 16 săptămâni, Cosmina s-a angajat la jobul mult-visat și acum este **Tester la Codeless**.

### „Am învățat că în IT nu te oprești niciodată din învățat, că testerul și developerul sunt prieteni și că niciun produs nu este bug-free. Am învățat că pentru a-ți îndeplini un vis trebuie să lupți și să fii determinat în acest sens, deoarece fără muncă depusă nu există succes. Da, primești resurse de peste tot, însă doar de tine depinde cum îți organizezi viața în așa fel încât să ai rezultate pe măsură.”

Și trebuie să faci asta încontinuu, pentru că, așa cum spune și Plutarch în citatul preferat al Cosminei, _„Mintea nu-i un vas care trebuie umplut, ci un foc care trebuie întreținut”_. Iar noi am avut grijă să o ajutăm pe Cosmina să îl întrețină timp de 16 săptămâni și i-am dat motivația suficientă de a-l întreține mult și bine de acum încolo. A fost și este atât de mulțumită de modul în care noi i-am schimbat viața, încât acum **le recomandă tuturor să vină în Wantsome:** _„Pentru că nu e o școală obișnuită! Aici toți suntem uniți, ne ajutăm unii pe ceilalți, împărtășim absolut tot și astfel visul devine realitate.”_

Cosmina este hotărâtă, acum mai mult ca oricând, să aibă o carieră frumoasă în IT și să devină pe zi ce trece un tester din ce în ce mai bun. Și-a propus nu doar să răzuiască toată harta lumii prin călătoriile pe care le face, ci și toată harta celor mai talentați testeri, devenind astfel unul dintre ei. Oriunde va ajunge în călătoria ei, nu va uita niciodată **primul și cel mai important pas din călătoria sa** – cursul de [Testare Manuală]({{ site.url }}/curs-testare-manuala-iasi) de la Wantsome:

### „Wantsome a reprezentat și va reprezenta pentru mine o familie care își dorește să se mărească în mod constant. Un loc în care devii mai bun, mai ambițios și în care te redescoperi. E ca o gură de aer proaspăt. Datorită Wantsome, astăzi pot să îmi urmez visul care poate până acum patru luni părea ceva imposibil.”

Ei, și când primești astfel de cuvinte de la cursanți, când știi că ai schimbat în bine un destin, când știi că datorită ție cineva și-a îndeplinit marele vis, parcă simți cum îți cresc aripile și vrei să faci în continuare și mai mult bine. Pentru că asta facem noi la Wantsome: strângem cele mai importante pietricele din colecție, punem pietrele necesare pentru temelie și ne asigurăm de cele mai frumoase călătorii profesionale. Nu doar pentru pasionații de călătorii, cum e Cosmina, ci pentru **toți oamenii care îndrăznesc să își urmeze visul și au încredere în noi să le fim alături.**

Dacă ești unul dintre acești oameni curajoși care vor să facă o schimbare în viața lor, noi te așteptăm în [Wantsome]({{ site.url }}/#contact), Academia prietenoasă de IT care schimbă destine și inspiră povești! Ești gata de călătoria vieții tale?
