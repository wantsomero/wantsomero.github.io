---
layout: "post"
title: "Cristina Pichiu: Cum poți fi și super-mamă, și super-tester în IT"
date: "2018-05-26 15:11"
category: blog
excerpt_separator: <!--more-->
---
Când devii părinte, îți dorești parcă deodată să fii mult-mult mai bun. Și prinzi acel curaj necesar să faci schimbarea de care ai nevoie în viața ta. Pur și simplu prinzi aripile necesare să îți urmezi visul și îndrăznești să obții tot ce e mai bun pentru tine și pentru familia ta. Mai ales atunci când ai oamenii potriviți alături!
<!--more-->

{% lightbox img/galleries/cristina_pichiu.png --thumb="img/galleries/thumbs/cristina_pichiu.png" --data="image_set" --title="Cristina - Software Tester" --alt="Cristina - Software Tester" --img-style="max-width:80%;" --class="responsive pull-right" %}Este și cazul Cristinei Pichiu, fost Data Entry Operator, proaspătă mămică și absolventă a celei de-a doua serii a cursului de [Testare Manuală]({{ site.url }}/curs-testare-manuala-iasi) de la Wantsome. Cristina era în concediul de creștere a copilului când și-a dat seama că în curând va trebui să se întoarcă în câmpul muncii, dar că, de data asta, trebuie să facă altceva. Ceva mai bun, ceva mai bine, ceva mai potrivit pentru ceea ce îi place ei să facă. Își dorea mai mult decât un job plăcut. Își dorea o carieră care să o facă fericită, să îi acorde timp pentru familie și să o ajute să fie modelul de inspirație pentru fiica sa.

### „Gândul de a lucra în IT l-am avut de câțiva ani, însă nu am avut curajul să fac o schimbare atât de mare în viața profesională. Am încercat să învăț singură, însă am ajuns la un punct în care aveam nevoie de ajutorul unor specialiști. Am ales Wantsome în urma recomandărilor unor prietene. Am văzut că ele au reușit să se angajeze în domeniul dorit, la scurt timp după terminarea cursului. M-a încântat mult că se face practică și nu doar partea teoretică, cu care mă mai confruntasem în trecut, fără să ajung la un rezultat.”

Convinsă de reușita prietenelor ei care au absolvit cursurile Wantsome și determinată de puterea ei ca mamă, Cristina s-a înscris la cursul de Testare Manuală și a trecut cu succes de test și de interviu. Primele ore de curs i s-au părut dificile, pentru că erau mulți termeni noi pentru ea. Ulterior, și-a dat seama că e vorba doar de acea temere absolut normală de necunoscut. Cu acest gând și cu ajutorul trainerilor, Cristina a reușit să treacă peste micul impas și să își ducă la îndeplinire marele vis.

De-a lungul cursului, a învățat că testarea este vitală în orice proiect, că atenția la detalii și lucrul în echipă sunt absolut necesare și că IT-ul este un domeniu dinamic, în care va învăța tot timpul câte ceva nou. Mai mult, Cristina a învățat pe pielea ei că este important să fii perseverent, încrezător și împăcat cu sine. Că doar atunci vei reuși să ajungi unde îți propui!

După 16 săptămâni de curs, ore întregi de practică pe bune, teme pentru acasă și simulări de interviu HR și tehnic, Cristina a ajuns în fața momentului mult-așteptat: interviul pentru job-ul visat. După 3,5 ore de interviu și o discuție cu un om absolut minunat, Cristina s-a alăturat oficial echipei Comodo, în calitate de Software QA Engineer.

A rămas recunoscătoare echipei Wantsome, trainerilor și colegilor de curs, pentru că fiecare dintre ei a contribuit la dezvoltarea ei profesională și la atingerea obiectivului pe care și l-a setat. Acum, după toată această experiență pozitivă din viața ei și după ce a reușit să se angajeze unde își dorea, Cristina le recomandă și celorlalți să se înscrie în Wantsome, Academia prietenoasă de IT din Iași.

### „Am întâlnit oameni minunați în Wantsome. Sunt specialiști în domeniul lor de activitate, pasionați de ceea ce fac și mereu dornici să te ajute. Le recomand tuturor să vină în Wantsome, pentru că vor avea posibilitatea să lucreze pe proiecte special gândite pentru a învăța fix ce se cere „pe piață” și ce le va fi de folos la viitorul job 100%.”

Pentru Cristina, oamenii din Wantsome au devenit mai mult decât prieteni. Se simte ca într-o mare familie din care se bucură că face parte. Și asta simțim și noi cu fiecare poveste de succes care se întâmplă aici, la Wantsome. Împreună, schimbăm destine! Împreună, creștem mai mult decât o comunitate puternică de IT, ci și o mare familie frumoasă. Împreună, suntem nu doar oameni de IT, ci, înainte de toate, oameni!

Și oamenii adevărați, așa cum e Cristina, au întotdeauna cele mai frumoase povești ce inspiră la schimbare în bine. Acum, când știe că se poate, Cristina are un mesaj pentru toate celelalte mame care încă nu știu încotro să o ia sau poate încă nu au curajul suficient să facă pasul pe care și-l doresc:

### „Temerile mele cele mai mari au fost legate de faptul că trebuie să-mi găsesc un job nou, într-un domeniu total nou pentru mine, acum când am copil mic și multe lucruri noi sunt și în viața fetiței mele. Mentorii mei (pentru că sunt mai mult decât traineri) m-au ajutat nu doar să-mi găsesc un job în domeniul IT, ci și să fac trecerea aceasta mai ușoară: de la concediu pentru creșterea copilului la a mă reîntoarce în câmpul muncii. Le-aș spune mămicilor care se află în situația mea să nu le fie frică să facă o schimbare și că este un moment perfect în care pot dedica puțin mai mult timp pentru a învăța. Știu cât stres și câte emoții sunt în acele momente pentru ele, însă vor intra într-un ritm de învățare și vor lucra împreună cu trainerii și colegii, astfel că apoi le va fi mult mai ușor la noul job.”

Cristina este atât de entuziasmată și de motivată, încât a trezit în ea o poftă imensă de cunoaștere și de creștere. Se gândește deja pe termen lung că vrea să învețe programare Java sau testare automată și să ajungă astfel măcar la nivelul trainerilor ei din Wantsome.

Cristina este practic încă o dovadă că se poate, atunci când îți dorești cu adevărat! Este inspirația de care are nevoie orice mamă atunci când vrea să se întoarcă la muncă, dar nu are curajul necesar să o facă. Este doza de motivație pentru toate femeile și mamele care încă râvnesc la acea carieră de vis.

Dacă vrei să îți dovedești în primul rând ție că poți și tu și dacă ai nevoie doar de oamenii potriviți lângă tine, care să îți ofere acel imbold, noi, prietenii tăi de la Wantsome, te așteptăm pe la noi! Ești gata pentru un nou început?
