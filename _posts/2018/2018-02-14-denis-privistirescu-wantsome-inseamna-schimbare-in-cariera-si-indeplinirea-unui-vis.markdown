---
layout: "post"
title: "Denis Privistirescu: Wantsome înseamnă schimbare în carieră și îndeplinirea unui vis"
date: "2018-02-14 11:46"
category: blog
excerpt_separator: <!--more-->
---
Când era mic, Denis visa să devină avocat. De abia când a ajuns la facultate, a descoperit o nouă pasiune, care l-a condus spre un nou vis: acela de a lucra în IT. De la prima interacțiune cu IT-ul, Denis a știut că acesta este domeniul în care vrea să activeze. Așa că a început să se documenteze, să studieze și exploreze tainele tehnologiei.

Simțea nevoia să învețe mai mult și, mai ales, să învețe practic despre tot ce înseamnă o meserie în IT. A căutat pe Internet cele mai bune cursuri practice de IT din Iași și așa a ajuns să descopere cursurile noastre și să afirme, ulterior, că Wantsome a fost exact ce a avut nevoie.
<!--more-->

<img src="{{ site.url }}/img/blog/denis.jpg" class="img-responsive img-square" align="right"/> A început cu un curs de Testare Manuală, unul dintre cursurile noastre de bază, pentru că a vrut să pornească de jos în procesul lui de învățare și de dezvoltare. Era hotărât să clădească un nivel solid de cunoștințe, ridicat piesă cu piesă, cu răbdare și cu atenție.

Ca orice lucru care presupune implicare, nu au lipsit nici provocările. Era destul de dificil pentru Denis să se împartă între job, cursurile Wantsome și temele pentru acasă. Dar chiar dacă i-a fost greu, Denis nu a renunțat, pentru că știa că are un vis de îndeplinit: visul lui de a lucra în IT.

## „A fost greu, dar a meritat! Rezultatul își spune cuvântul. Pe măsură ce învățam lucruri noi și aveam ghidare din partea trainerilor (care, apropos, sunt niște oameni minunați), vedeam cum visul meu de a lucra în IT prinde culoare.”

Denis își dorea foarte mult un loc de muncă în IT, unde să fie înconjurat de oameni minunați, de la care să aibă posibilitatea să învețe și să avanseze. Visul lui Denis s-a împlinit chiar în timpul cursurilor Wantsome, odată cu angajarea lui în postul mult-dorit – QA Manual Tester la Ness Engineering Technologies. Datorită cunoștințelor teoretice și practice dobândite la noi, dar și a simulărilor de interviu făcute în cadrul Wantsome, Denis nu a avut deloc emoții la interviul de angajare. Era stăpân pe el și se simțea în sfârșit pregătit pentru marea schimbare.

Experiența Wantsome și-a atins încă o dată obiectivele și a ajutat încă un om să aibă încredere în el pentru a face schimbarea optimă de carieră. E o experiență care trece dincolo de învățare și de cunoștințe, pentru că leagă prietenii și te dezvoltă nu doar ca practician în domeniu, ci și ca om.

Așa cum spune și Denis, și toți cursanții noștri de altfel, la Wantsome găsești oameni minunați, care te ajută și te susțin în orice moment. Mentorii îți oferă ghidare pe orice plan și te ajută să îți îndeplinești visul. Iar ceea ce este extrem de important la cursurile Wantsome este practica pe bune, atât de necesară în IT.

## „Dacă ar fi să aleg din nou o academie, Wantsome ar fi răspunsul! Pentru mine, Wantsome înseamnă schimbarea și îndeplinirea visului mult-așteptat.”

Acum, Denis își dorește să crească și să devină din ce în ce mai bun în domeniul testării manuale, ca mai apoi să înceapă o nouă provocare: Testare Automată. Unde va urma Denis cursul de Testare Automată? Bineînțeles, tot la Wantsome, așa cum ne-a anunțat chiar el. Se pare că, până la urmă, tot a ajuns un fel de avocat, așa cum își dorea când era copil, pentru că Denis a devenit un adevărat avocat și ambasador al cursurilor Wantsome!

Povestea de succes a lui Denis este încă o mărturie a lucrurilor făcute bine și cu pasiune, așa cum știm noi să le facem la Wantsome. Este dovada care îți confirmă că poți reuși și tu, dacă nu renunți niciodată la visul tău. Este lecția care te învață că atunci când ești determinat și ai lângă tine mentorii perfecți, nimic nu te poate opri!
