---
layout: "post"
title: "Marcel Acostăchioaie: Cum am ajuns .NET developer"
date: "2018-05-09 17:31"
category: blog
excerpt_separator: <!--more-->
---
Când simți nevoia de o schimbare în viața ta, dar nu știi ce și cum să faci, e de ajuns să intri pe blogul Wantsome și să citești poveștile cursanților noștri. Una câte una, poveștile Wantsome te inspiră și te motivează să începi și tu să faci ceva pentru cariera ta. Pentru că, da, **chiar se poate!** Dar mai bine să îți spunem o nouă poveste, ca să înțelegi exact la ce ne referim!
<!--more-->

{% lightbox img/galleries/marcel.jpg --thumb="img/galleries/thumbs/marcel.jpg" --data="image_set" --title="Marcel - .NET developer" --alt="Marcel - .NET developer" --img-style="max-width:80%;" --class="responsive pull-right" %}Astăzi îți facem cunoștință cu **Marcel Acostăchioaie**, omul care ne-a fascinat cu determinarea, cu motivația și cu povestea lui de viață. Timp de mai bine de 10 ani, Marcel a fost hairstylist. Își făcea meseria cu aceeași pasiune și implicare care îl caracterizează și era fericit să facă ceva ce îi plăcea cu adevărat. Până când... medicii i-au dat un diagnostic. Produsele pentru păr pe care le-a folosit atâția ani de zile i-au înfrumusețat clienții, dar i-au adus, odată cu asta, și grave probleme de sănătate. Se afla în momentul în care trebuia să renunțe la domeniul acela de activitate și să se îndrepte spre cu totul altceva. _Dar spre ce? Și cum? Și unde?_

Inspirația a venit de la fiica sa și de la un personaj din desenele animate preferate: Corduroy, un ursuleț de pluș tare simpatic și prietenos, așa ca prietenii de la Wantsome, care avea o replică pentru fiecare acțiune a sa: _„Dintotdeauna mi-am dorit să devin...”_ Acela a fost momentul în care Marcel și-a reamintit de **visul său de a lucra în IT**. Știa destui oameni care făcuseră cursurile Wantsome și care acum erau deja angajați în domeniu, așa că a hotărât să încerce și el.

## Orice călătorie începe cu primul pas, oricât de mic ar fi

Bineînțeles, atunci când faci o schimbare radicală și pleci de la zero pe un drum necunoscut, apar și foarte multe întrebări:

### „În consiliul de familie au fost abordate majoritatea gândurilor apărute odată cu decizia de schimbare. Oare cum va fi?  Voi face față volumului de informații cu care mă voi confrunta? Oare voi reuși să trec apoi de etapele unui interviu? Dacă voi trece de interviu și voi fi acceptat, oare voi face față task-urilor? În primă fază, apar cele mai sumbre gânduri posibile. Dar să nu uităm că, până la urmă, lucrurile mari sunt construite din mai multe lucruri mici. Orice călătorie începe cu primul pas, oricât de mic ar fi acesta.”

Primul pas pentru Marcel a fost să se înscrie la cursul de [programare .NET]({{ site.url }}/curs-programare-dot-net-iasi) de la Wantsome și să învețe timp de 16 săptămâni programare de la zero, cu practică pe bune. Când a analizat diferențele și asemănările dintre fostul domeniu de activitate și cel IT, și-a dat seama că ambele au nevoie de creativitatea de a găsi soluții, de disciplina de a le duce la bun sfârșit și de claritatea în volumul de informații și structura etapelor de lucru. S-a gândit inițial că se va lovi în acest domeniu nou pentru el de o anumită rigiditate în modul în care sunt rezolvate problemele. Însă acum știe sigur că **IT-ul este un domeniu fascinant, în care nu te poți plictisi niciodată**. Și știe asta nu doar prin cursul de programare de la Wantsome, ci și prin jobul pe care l-a obținut datorită experienței Wantsome. Astăzi, Marcel este .NET Developer la BSS-ONE, unde se bucură de o carieră frumoasă în IT, de mai mult timp cu familia și, bineînțeles, de un job fără stresul acelor probleme medicale din trecut.

Marcel este unul dintre cursanții Wantsome care au crezut în visul lor, care au avut încredere în noi și în ei și care au îndrăznit să facă acea schimbare la care râvneau de multă vreme. Unul dintre mulții cursanți care acum se bucură de o viață nouă și de cariera mult-dorită în IT.

## Wantsome este rampa de lansare pentru un nou început

Dacă vrei să simți și tu ce minunat este să faci în sfârșit acea schimbare în bine și vrei să o faci alături de noi, poate e bine să știi ce mai spune Marcel Acostăchioaie despre Wantsome:

### „Wantsome este locul în care te simți ca între prieteni. Este locul în care faci startul într-o nouă carieră. Este rampa de lansare pentru un nou început în viața profesională. Tot ce ai nevoie ca să începi o carieră în IT prin Wantsome este dorința și voința de a învăța. M-am confruntat de exemplu, de-a lungul cursului, cu provocarea de a rezolva teme acasă sau de a asimila anumite lecții noi. Dar am rămas determinat și implicat în dorința mea de a lucra în IT. Mi-a plăcut mult felul în care este structurată programa și modul de abordare al trainerilor. Echipa și trainerii Wantsome te ajută enorm la fiecare pas și sunt acolo pentru tine. Sunt toți minunați, se comportă grozav, au răbdare cu tine și răspund la fiecare întrebare și provocare pe care o primesc.”

Dacă pentru cursanții noștri este minunat când simt bucuria de a îndrăzni să înceapă ceva nou, pentru noi sentimentul este pur și simplu copleșitor, mai ales când ne mulțumesc cu lacrimi în ochi. Pentru că ne dăm seama că nu doar ajutăm oamenii să aibă cariera pe care și-o doresc. La Wantsome, facem un pic mai mult: **inspirăm povești, motivăm visuri și schimbăm destine.**

Și cine știe... poate următoarea poveste Wantsome este chiar a ta. [Hai să vorbim]({{ site.url }}/#contact) și să aflăm împreună!
