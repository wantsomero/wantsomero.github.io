---
layout: "post"
title: "Andrei Cercel: Cum am devenit programator"
date: "2018-06-13 09:04"
category: blog
excerpt_separator: <!--more-->
---
Știi sentimentul acela pe care îl ai după prea multă vreme petrecută într-un loc de muncă ce nu îți mai aduce nicio împlinire? L-a cunoscut și Andrei Cercel, personajul din povestea noastră de astăzi! Și pentru că a îndrăznit să facă o schimbare în viața lui și pentru că a reușit ce și-a propus, noi nu doar că îl felicităm, dar îi împărtășim și povestea, pentru că este, cu siguranță, o adevărată **sursă de inspirație!**
<!--more-->

{% lightbox img/galleries/andrei_cercel.png --thumb="img/galleries/thumbs/andrei_cercel.png" --data="image_set" --title="Andrei Cercel - Programator" --alt="Andrei Cercel - Programator" --img-style="max-width:80%;" --class="responsive pull-left" %}Andrei a fost încă de mic pasionat de lumea IT-ului, deși visa la o meserie mai puțin dorită de majoritatea copiilor: își dorea să devină electronist. Și asta pentru că îi plăcea la nebunie să butoneze și să „șurubărească” orice jucărie sau aparat electronic, doar ca să vadă cum **funcționează**. Curiozitatea lui și pasiunea aceasta s-au menținut și în prezent, Andrei fiind un mare fan al serialelor SF și al ultimelor gadgeturi și tehnologii.

Ca orice adult responsabil, când a crescut, Andrei a urmat visul majorității tinerilor și s-a angajat într-o multinațională. După o vreme, însă, și-a dat seama că **nu se mai simte împlinit**, că **locul lui nu e acolo** și că **trebuie neapărat să facă altceva cu viața lui**. Împreună cu alți doi colegi din firmă a hotărât că e cazul să înceapă un curs IT, care să le aducă un nou start în carieră. S-au documentat, au găsit Wantsome, Academia prietenoasă de IT din Iași, și au stabilit că e fix ceea ce au nevoie.

### „Încă de la primul contact, oamenii din Wantsome au dat dovadă de profesionalism și seriozitate. Un mare plus a fost și faptul că Wantsome colaborează cu IT's Wise, companie specializată în recrutarea și plasarea forței de muncă în IT, domeniu în care îmi doream și eu să lucrez de atâta timp!”

Și uite așa a început Andrei cursul de [Programare .NET]({{ site.url }}/curs-programare-dot-net-iasi) de la Wantsome! Au fost 16 săptămâni intense, în care a dobândit foarte multe cunoștințe utile. Dar cel mai important lucru, pe lângă practica pe bune și informațiile învățate la curs, este că Andrei s-a simțit încă de la început mult mai liniștit și mai împăcat cu sine. Știa că este printre **prieteni de încredere** și că **este, în sfârșit, pe drumul cel bun**, așa că a lăsat toate temerile la o parte!

### „Cea mai mare provocare de-a lungul cursului a fost programul încărcat. A trebuit să învăț să îmi gestionez timpul și să mă împart corect între job, curs și temele pentru acasă. Chiar dacă a fost dificil, nu m-am gândit nicio secundă să renunț. Știam unde vreau să ajung și eram determinat să ajung acolo! Voința m-a ajutat enorm, dar și oamenii din Wantsome, care sunt extrem de competenți, profesioniști și prietenoși.”

După ce a absolvit cu succes cursul, Andrei a fost recomandat pentru jobul la care a visat și pentru care era perfect compatibil: **Programator la Codefy**. Interviul de angajare la Codefy a fost cu totul diferit față de celelalte interviuri la care fusese până atunci, însă simulările de interviu de la Wantsome și cunoștințele despre HR învățate la curs l-au ajutat să intre în familia Codefy. Pentru că fix așa se simte acolo, la noul său loc de muncă: exact ca și cum ar lucra cu cei mai buni prieteni, într-o familie unită. Sunt împreună o echipă puternică, formată din profesioniști și oameni de calitate, care se ajută reciproc să crească și să se dezvolte. Pe scurt, este fix ceea ce își dorea Andrei!

Acum că și-a găsit în sfârșit cariera care îl face fericit, **Andrei le recomandă tuturor oamenilor să încerce experiența Wantsome**, fie că vor să facă reconversie profesională, fie că vor pur și simplu să treacă la următorul nivel în IT.

### „IT-ul este un domeniu vast, care necesită multă muncă și timp investit. Însă rezultatele sunt extrem de satisfăcătoare și merită tot efortul! Cred că oricine lucrează în IT trebuie să fie pasionat, dornic să învețe constant și să fie mereu la curent cu toate noutățile în domeniu. Și mai cred că Wantsome este locul potrivit pentru oricine își dorește să exceleze în IT!”

La câtă voință are Andrei și la câtă pasiune pune în tot ceea ce face, suntem convinși că va excela, fără doar și poate, în cariera lui din IT. Îl ajută tot ceea ce a învățat la Wantsome, colectivul minunat de la Codefy, dar și atitudinea sa de învingător: _„Am învățat că orice este posibil cu voință și perseverență! Mai mult, am învățat că niciodată nu este prea târziu!”_

Suntem cu totul de acord cu Andrei, pentru că asta spunem și noi tot timpul, aici, la Wantsome: **Nu e niciodată prea târziu** să faci acea schimbare pe care ți-o dorești de atât de mult! Nu e niciodată prea târziu să fii ceea ce ai fi putut fi de mult! Nu e niciodată prea târziu să îți întinzi aripile și să îți urmezi marele vis! Pentru că, așa cum a dovedit Andrei și toți absolvenții Wantsome, **„Totul  este posibil!”.**

Și da, este posibil și în cazul tău! Tot ceea ce trebuie să faci este să îndrăznești să îți urmezi visul și să îți dovedești ție că se poate! Noi, prietenii de la Wantsome, vom fi alături de tine la fiecare pas și te vom ajuta să ajungi cu succes acolo unde ți-ai propus să fii! Primul pas? **Înscrie-te la cursul care îți va schimba viața:** (www.wantsome.ro)!
