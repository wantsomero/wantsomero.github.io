---
layout: "post"
title: "Ioan Pricob: Cum m-a ajutat Wantsome să îmi îndeplinesc visul și să îmi schimb viața"
date: "2018-06-05 23:27"
category: blog
excerpt_separator: <!--more-->
---
Știi oamenii aceia care își doresc de mici să devină ceva anume, iar când ajung adulți chiar reușesc să își îndeplinească marele vis? Ioan Pricob este unul dintre ei, iar astăzi împărtășim cu tine povestea lui, care cu siguranță te va inspira și pe tine să îți urmezi visul!
<!--more-->

{% lightbox img/galleries/ioan_pricob.png --thumb="img/galleries/thumbs/ioan_pricob.png" --data="image_set" --title="Ioan Pricob - Software Tester" --alt="Ioan Pricob - Software Tester" --img-style="max-width:80%;" --class="responsive pull-right" %}Dar hai să începem cu începutul! Când era copil, Ioan visa să aibă o carieră în IT. Încă de atunci, citea tot ce se putea despre lumea tehnologiei. În plimbările în aer liber sau în locurile pline cu istorie care au o poveste de spus și în care îi place foarte mult lui Ioan să meargă, se gândea adesea cum ar fi să devină un specialist în acest domeniu atât de fascinant pentru el. Dar... exista o problemă! **Ioan nu avea deloc încredere în el și i se părea de-a dreptul imposibil să lucreze în IT.**

A crescut, a studiat un alt domeniu și, ca orice adult responsabil, s-a angajat. Însă, mintea și inima lui rămăseseră în continuare în IT. Într-o zi, pur și simplu și-a dat seama că nu îi place ceea ce face, că vrea să facă o schimbare și că locul lui este până la urmă în IT. Un prieten i-a recomandat să se înscrie în Wantsome și să înceapă cu un curs de [Testare Manuală]({{ site.url }}/curs-testare-manuala-iasi).

### „Din start, a fost pur și simplu perfect pentru mine. Am fost atras încă de la început de deschiderea și de prietenia celor de la Wantsome, de accentul pus pe practica pe bune, de accesibilitatea financiară. Erau toate argumentele perfecte ca să aleg Wantsome pentru a-mi duce la îndeplinire visul de a lucra în IT.”

Dar, ca orice lucru pe care ți-l dorești atât de tare, e clar că trebuie să muncești din greu ca să îl obții. Așa a fost și pentru Ioan, care a trebuit să își gestioneze foarte bine timpul și să și-l împartă cu atenție între job, master, curs și viața personală. Au fost patru luni pline de provocări, în care a trebuit să se pregătească temeinic pentru curs și să își păstreze nivelul de competitivitate cu toți ceilalți cursanți. Evident, determinarea lui de a lucra în IT, dar și **trainerii dedicați și pasionați de la Wantsome** l-au ajutat să aibă încredere în el și să finalizeze cu brio cursul de Testare Manuală.

De-a lungul celor 16 săptămâni de curs a învățat, pe lângă cunoștințele aferente cursului, să aibă mai multă încredere în el și să nu se oprească niciodată din învățat. A mai învățat că, dacă muncești sincer și îți dai tot interesul, reușești să faci cam tot ce îți dorești în viață și să ajungi, astfel, în **locuri în care nu credeai că vei putea ajunge vreodată**.

Și uite așa, Ioan a ajuns, cu emoții, ce-i drept, la interviul de angajare pentru jobul la care a visat încă de când era copil. Emoțiile i-au dispărut imediat când și-a dat seama că interviul se pliază perfect pe tot ce a învățat de-a lungul cursului de Testare Manuală de la Wantsome. Bineînțeles, Ioan a fost angajat imediat, iar acum este **Software Tester la Continental**, datorită curajului său de a-și urma visul și, bineînțeles, datorită prietenilor de la Wantsome.

„Wantsome înseamnă pentru mine o portiță spre un nou capitol din viața mea. O şansă la a face ceva ce îmi place cu adevărat. Wantsome chiar mi-a schimbat viaţa şi mi-a dăruit acces la oportunităţi pe care nu credeam că le voi avea.”

Curios, optimist și ambițios, așa cum spune el că îi șade bine oricărui tester, Ioan se bucură acum de un mediu în care își poate exprima liber ideile și în care este ajutat să evolueze. Este primul pas din marea sa carieră în IT, pentru că **Ioan este hotărât să revină la Wantsome și pentru alte cursuri**, care să îl ajute să crească pe plan profesional, dar și uman.

Nu va veni singur, pentru că Ioan le recomandă tuturor să se înscrie în Wantsome și să se bucure de această experiență unică în viața oricărui om.

### „Recomand oricui să ia legătura cu cei de la Wantsome, indiferent dacă au în plan sau nu o reconversie profesională. Cu siguranță vor găsi oameni dornici să îi ajute. Pentru că la Wantsome eşti ajutat (împins de la spate chiar) să reuşeşti. Ei sunt prietenii tăi şi sunt tot timpul de partea ta. Îţi oferă încredere şi timp din timpul lor. Înveţi din plăcere şi nu din obligaţie. Cunoşti oameni faini, oameni cu multă experienţă în domeniu, care au multe de împărtăşit cu oricine este dornic să asculte. Înveţi tot ce este nevoie la ora actuală în Iaşi pe partea de testare și IT. Astfel, când termini cursul eşti gata de muncă şi super nerăbdător să începi.”

Și astfel Ioan a ajuns să își ducă la îndeplinire planul, iar **noi suntem mândri că am putut contribui la realizarea acestui vis frumos**. Ne bucurăm că am fost cei care i-au schimbat în bine destinul lui Ioan și că am fost alături de el în acest moment important, ca niște **adevărați prieteni**. Pentru că fiecare om pe care îl inspirăm ne dă și nouă aripi să continuăm să facem în fiecare zi mai mult și mai bine.

Și cine știe... poate următorul om care ne inspiră **ești chiar tu!** Așa că te așteptăm la Wantsome, academia prietenoasă de IT din Iași, să facem cunoștință și să stabilim împreună care va fi drumul tău în IT. Deci... **care este marele tău vis?**
