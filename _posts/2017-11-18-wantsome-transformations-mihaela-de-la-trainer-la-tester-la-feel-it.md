---
title: Wantsome Transformations&#58; Mihaela - de la trainer la Tester @Feel IT
layout: post
modal-id: 6
date: 2017-11-18
category: blog
description:
excerpt_separator: <!--more-->
---
Pe măsură ce scriem aceste povești despre transformări fabuloase, începe să ne fie din ce în ce mai clar despre ce este Wantsome; este despre oameni. Poate că noi nu am știut acest lucru de la bun început, însă cei mai mulți dintre cei ce ne-au ales cursurile au știut.
<!--more-->

<img src="{{ site.url }}/img/blog/mihaela.png" class="img-responsive img-square" align="right"/><strong>Mihaela Munteanu</strong> face parte dintre ei. Deși vine dintr-un domeniu ce are prea puțină legătură cu testarea și chiar și cu lumea IT, în general, ea nu a ezitat când a ales cursurile Wantsome și ne-a acordat de la bun început încrederea că îi vom fi alături în schimbarea de carieră pe care și-o dorea. Desigur, la fel ca în cazul tuturor, promisiunea că va primi aici practică pe bune a cântărit greu în luarea deciziei.

<h3>„Wantsome m-a atras datorită orientării spre învățare prin practică. Cursul de testare nu numai că a fost punctul de pornire pentru o schimbare, dar mi-a oferit oportunitatea de a cunoaște oameni extraordinari - trainerii, dar și colegii.”</h3>

Mihaela a venit cu entuziasm la toate cursurile și a primit conștiincioasă toate informațiile și sprijinul oferit de trainerii noștri. Munca ei a dat roade la scurt timp după ce a absolvit cursurile de testare manuală căci, în urma interviului la Feel IT, a fost acceptată în echipă și i s-a oferit jobul de Tester.

Cunoștințele și abilitățile dobândite în cadrul Wantsome au ajutat-o să obțină jobul, dar și să-și înceapă cu dreptul noua carieră.

<h3>„Îmi doresc să pot aplica la locul de muncă tot ceea ce am învățat la cursuri.”</h3>

Mihaela este perseverentă și curajoasă, autodidactă și muncitoare și este unul dintre cei ce întăresc ideea că orice lucru, oricât de nou, greu sau nebunesc ar fi, se poate face când ai alături oameni pe care să te bazezi:

<h3>„Toată această experiență m-a învățat că dacă îți dorești cu adevărat un lucru, cel mai important este să începi alături de oamenii potriviți.”</h3>

Suntem tare mândri de ea și de noua sa carieră și ne bucurăm că ne-a primit alături în această aventură frumoasă.

Pe <a href="https://www.facebook.com/mihaela.cristea.39501" target="_blank"><strong>Mihaela</strong></a> o poți contacta personal pentru a-ți împărtăși din experiența Wantsome.
