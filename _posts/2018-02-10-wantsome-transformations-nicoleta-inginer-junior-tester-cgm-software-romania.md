---
published: true
title: >-
  Wantsome Transformations&#58; Nicoleta – de la Inginer la Sonovision la Junior
  Tester @CGM Software Romania
layout: post
modal-id: 6
date: 2018-01-10
category: blog
excerpt_separator: <!--more-->
---
Fiecare poveste despre transformări pe care o scriem trezește în noi sentimente diferite. Desigur, toate ne fac să sărim în sus de fericire că suntem pe acest drum frumos cu oameni care reușesc să ajungă unde și-au propus, dar fiecare aduce în plus câte ceva.

Nicoleta Munteanu face parte dintre cursanții primei serii de Testare Manuală. Ea a muncit mult, a fost foarte conștiincioasă și, drept dovadă, a reușit să schimbe un job ce nu-i mai aducea satisfacție cu unul care vine la pachet cu o sumedenie de provocări: Junior Tester @CGM Software Romania.
<!--more-->

<img src="{{ site.url }}/img/blog/nicoleta.JPG" class="img-responsive img-square" align="right"/> Ceea ce ne aduce nouă povestea de succes a Nicoletei este oportunitatea de a trece din nou în revistă toate motivele pentru care Wantsome este cea mai bună alegere, atunci când vrei să faci o schimbare de macaz și să pornești pe drumul testării manuale sau automate.

## „Prietenilor mei le-aș spune că, dacă doresc să facă un curs cu cineva care chiar se implică, să vă aleagă.”

### De ce trainerii noștri sunt foarte buni
Da, știm că modestia ne ocolește, însă acesta este adevărul: trainerii noștri sunt foarte buni și nu numai pentru că sunt profesioniști în domeniu, ci și pentru că sunt extrem de pasionați dar, mai ales, pentru că sunt buni dascăli. Dorința de a împărtăși din cunoștințele lor este evidentă iar felul în care transmit mai departe ceea ce știu este unul dintre marile puncte forte ale Academiei Wantsome.

Săptămânal, cursanții primesc teme pentru acasă, cu scopul de a-și consolida cunoștințele teoretice și practice primite. Trainerii se ocupă de corectarea acestor teme, de analiza lor în amănunt și oferă sprijin și sfaturi pentru fiecare cursant în parte.

Mai mult de atât, pe platforma educațională creată special pentru cursurile Wantsome, oricine poate pune întrebări pentru a-și clarifica aspecte din informațiile predate iar trainerii nu ignoră niciunul dintre aceste mesaje; se ocupă de toate, rând pe rând, oferind răspunsuri complete și documentate și asigurându-se că explicațiile și-au atins scopul. Cursurile și cursanții Wantsome sunt prioritatea lor nr. 1 și, de aceea, răspunsul „nu am timp” a fost eliminat cu succes.

Trainerii se implică activ și în procesul de recrutare la companiile din domeniu. Mai exact, îi selectează pe cei mai pregătiți dintre cursanți și îi recomandă mai departe, în vederea angajării.

Pentru că este important atât pentru noi, cât și pentru ei să își îndeplinească visul de a-și schimba cariera așa cum și-o doresc, ne asigurăm că sunt pregătiți, din toate punctele de vedere. Așa că, înainte de a merge la interviu, facem cu ei simulări atât pe partea tehnică, dar și pe partea de HR, a interacțiunii umane.

Acesta este, de altfel, și unul dintre motivele pentru care rata de angajare după prima serie Wantsome este una deosebit de mare. Angajatorii sunt extrem de încântați de cunoștințele practice cu care cursanții noștri ajung la ei.

Recitind toate argumentele enumerate mai sus, nu putem decât să-i mulțumim Nicoletei că ne-a dat ocazia să le scriem aici și să fim tare mândri de noi și de cei ce ne aleg.
