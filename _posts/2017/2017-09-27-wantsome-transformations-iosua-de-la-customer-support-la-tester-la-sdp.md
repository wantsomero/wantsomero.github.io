---
title: Wantsome Transformations&#58; Iosua Chițescu - de la Customer Support la Tester la SDP
layout: post
modal-id: 6
date: 2017-09-27
category: blog
description:
excerpt_separator: <!--more-->
---
Oamenii sunt diferiți și fiecare își manifestă dorința de schimbare în felul său. Unii dintre ei sunt extrovertiți, exuberanți, pun o sumedenie de întrebări și atrag privirile asupra lor iar alții preferă să-și găsească un loc unde să se așeze și să acumuleze cunoștințe în liniște.

Aceasta este una dintre marile concluzii pe care le putem trage după 96 de ore de cursuri Wantsome: unii oameni vin la tine, te trag de mânecuță și te atenționează că sunt aici pentru a-și găsi drumul iar alții te provoacă să îți dorești să-i cunoști, să mergi tu la ei și să-i tragi de mânecuță.
<!--more-->

<img src="{{ site.url }}/img/blog/iosua_chitescu.jpg" class="img-responsive img-square" align="right"/>Acesta este Iosua.

Dacă este să alegem un slogan care să-l caracterizeze, cu siguranță acesta ar fi „Tace și face”. Ne-a acordat de la început toată încrederea că a ales locul potrivit pentru a face o schimbare în cariera sa:

<h4>„Motivul pentru care am ales Wantsome a fost încrederea inspirată de cei ce au înființat această academie prietenoasă de IT și seriozitatea cu care trainerii au abordat cursurile.”</h4>

Iosua este o persoană liniștită, prietenoasă și hotărâtă. A venit conștiincios la toate cursurile, și-a făcut temele și ne-a luat prin surprindere când ne-a spus că acasă recitește cu atenție cursul, plus altă documentație relevantă, pentru că vrea să acumuleze cât mai multe cunoștințe și să se perfecționeze.

„Pentru viitor, plănuiesc să mă dezvolt cât mai mult și să devin un tester cât mai bun.”

Iosua este deja un tester foarte bun iar acest lucru ni s-a demonstrat atunci când, la 10 săptămâni de când a început cursul, a mers la interviul de la SDP și l-a trecut cu brio și cu un strop de dezinvoltură:

„Experiența de la interviu a fost una plăcută, toate persoanele implicate au fost deschise și discuția a fost una friendly. Recomand oricui cu căldură să aplice și să meargă la interviuri, pentru experiență și pentru șansele care există.
Aș recomanda cursurile Wantsome oricărui prieten și oricărei persoane interesate cu toată încrederea, pentru metodologia de predare și pentru deschiderea dintre teacher-student. Datorită seriozității și implicării profesorilor din acest curs am avut succes în angajare.”

Pe 10 octombrie începem o nouă sesiune de cursuri iar înscrierile sunt deschise. De data aceasta, pe lângă cursurile de <a href="{{ site.url }}/curs-testare-manuala-iasi"><strong>testare manuală</strong></a> și <a href="{{ site.url }}/curs-testare-automata-iasi"><strong>testare automată</strong></a>, am adăugat trei cursuri noi: <a href="{{ site.url }}/curs-programare-java-iasi"><strong>Programare Java</strong></a>, <a href="{{ site.url }}/curs-programare-dot-net-iasi"><strong>Programare .NET</strong></a> și <a href="{{ site.url }}/curs-infrastructure-iasi"><strong>Infrastructure</strong></a>.

<h3>Înscrie-te și tu și începe procesul de transformare pe care ți-l dorești!</h3>

Pe Iosua îl poți contacta <a href="https://www.facebook.com/joshua.chitescu/" target="_blank">personal</a> pentru a-ți împărtăși din experiența lui în Wantsome.
