---
title: Concluzii Wantsome după prima serie de cursuri
layout: post
modal-id: 6
date: 2017-10-16
category: blog
description:
excerpt_separator: <!--more-->
---
Se spune că timpul trece repede atunci când te distrezi iar pentru noi și cursanții noștri, cele 16 săptămâni de cursuri de testare manuală și automată au trecut aproape fără să ne dăm seama. Ne-am distrat muncind cu drag, bucurându-ne de rezultate frumoase, aprofundând cunoștințele acumulate, devenind din ce în ce mai buni.

Pe 9 octombrie s-a încheiat oficial prima serie de cursuri și a început cea de-a doua, ocazie cu care ne-am adunat gândurile, dar mai ales emoțiile și am tras câteva concluzii, cursanți și traineri deopotrivă.
<!--more-->
Prima și cea mai importantă concluzie este că Wantsome este despre prietenie. S-ar putea să pară ilogic și contraintuitiv, însă pentru noi este ceva firesc: <strong>atunci când oamenii devin prieteni, ei muncesc cu drag împreună, se bucură împreună de reușite, se motivează unii pe alții și devin mai puternici.</strong>

<h3>Ce spun cursanții despre Wantsome</h3>

Pe lângă prietenie, Wantsome a mai adus câteva lucruri importante pentru cei ce au urmat cursurile:
<ul>
  <li><strong>Încrederea</strong> în propria persoană, dar și în oameni, în general, și în dorința lor sinceră de a ajuta, de a transmite cu drag din cunoștințele lor;</li>
  <li><strong>Curajul</strong> de a schimba ceva, oricât de necunoscut ar fi domeniul și oricât de mult te-ai îndepărta de zona ta de confort;</li>
  <li><strong>Dorința</strong> de a face ceva util și de viitor.</li>
</ul>

<h3>Wantsome: revelator și pentru traineri</h3>

Când am pornit la drum, am vrut să avem alături de noi profesioniști în domeniu, așa că am ales cu grijă trainerii. Ne-am dorit ca aceștia să aibă multă experiență, să fie printre cei mai buni din branșa lor, dar să mai aibă și ceva în plus: drag de oameni și pasiune de a da mai departe.

Iar experiența Wantsome le-a a dus și lor câteva revelații; cea mai importantă este aceea că le șade bine ca traineri, le place și poate o vor transforma, pe viitor, în ceva mai mult.

<h3>Împreună scriem povești de succes</h3>

Încă din timpul celor 16 săptămâni de curs, o parte din oamenii noștri au început să se angajeze și să-și schimbe cariera: Veronica - de la proiectant la junior programmer la Continental, Endora - de la tehnician dentar la junior programmer, la Continental, Iosua - de la Customer Support la Tester la SDP, Ciprian - de la Technical documentation specialist la IT Business Consultant la E.ON, Veronica - de la Data Entry Operator la Junior Tester la Xivic, Andrei - de la manual tester la Automation Engineer la Yonder.

Aceștia sunt primii Wantsomebees care s-au angajat, dar mai sunt alții în diverse stadii ale proceselor de recrutare iar poveștile de succes se scriu în continuare.

<h3>Am pornit la drum cu o nouă serie de cursanți</h3>

Cea de-a doua serie a cursurilor de testare manuală și automată a început deja iar în luna octombrie urmează să dăm startul și cursurilor de <a href="{{ site.url }}/curs-programare-java-iasi"><strong>Programare Java</strong></a>, <a href="{{ site.url }}/curs-programare-dot-net-iasi"><strong>Programare .NET</strong></a> și <a href="{{ site.url }}/curs-infrastructure-iasi"><strong>Infrastructure</strong></a>.

Dacă vrei să fii și tu una dintre poveștile de succes Wantsome, te așteptăm alături de noi!

<div class="row">
  <div class="col-md-4">
    <div class="thumbnail">
      <a href="{{ site.url }}/img/blog/IMG_1038.jpg">
        <img src="{{ site.url }}/img/blog/IMG_1038.jpg" style="width:100%">
      </a>
    </div>
  </div>
  <div class="col-md-4">
    <div class="thumbnail">
    <a href="{{ site.url }}/img/blog/IMG_1047.jpg">
    <img src="{{ site.url }}/img/blog/IMG_1047.jpg" style="width:100%">
      </a>
    </div>
  </div>
  <div class="col-md-4">
    <div class="thumbnail">
    <a href="{{ site.url }}/img/blog/IMG_7357.jpg">
    <img src="{{ site.url }}/img/blog/IMG_7357.jpg" style="width:100%">
      </a>
    </div>
  </div>
</div>
