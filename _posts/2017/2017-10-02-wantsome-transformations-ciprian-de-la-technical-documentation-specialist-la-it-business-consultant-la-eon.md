---
title: Wantsome Transformations&#58; Ciprian - de la Technical documentation specialist la IT Business Consultant la E.ON
layout: post
modal-id: 6
date: 2017-10-02
category: blog
description:
excerpt_separator: <!--more-->
---
În cadrul Wantsome, alegerea este o acțiune reciprocă: oamenii ne aleg pe noi, dar și noi ne alegem oamenii. Cursanții ne oferă încrederea lor iar noi, la rândul nostru, vrem să avem lângă noi oameni în care să avem încredere că vor reuși. Acesta este motivul pentru care există o etapă de selecție, înainte de începerea cursurilor.

Reușita cursanților este și reușita noastră iar noi considerăm că întreg procesul este reușit numai în momentul în care cei ce au trecut pe la noi ajung să se angajeze.
<!--more-->

<img src="{{ site.url }}/img/blog/ciprian_cozma.jpg" class="img-responsive img-square" align="right"/>Ciprian Cozma este unul dintre cei hotărâți, dintre cei ce cunosc avantajele testării, dintre cei ce știu unde se situează el, în raport cu restul și sunt dispuși să muncească pentru a fi mai buni:

„Am ales Wantsome deoarece mi-am dorit să-mi îmbunătățesc cunoștințele de testare automată, dar și să îmbin ceea ce am studiat în timpul facultății cu informațiile practice și teoretice din cadrul Școlii Wantsome.

Consider că e o nișă a IT-ului în plină expansiune și pe viitor vor fi căutați testeri, indiferent de nivelul de experiență. <strong>Cred că Wantsome reprezintă în acest moment începutul meu într-o carieră IT și deschiderea de noi oportunități.</strong>”

Hotărârea și perseverența l-au propulsat pe Ciprian direct la interviu la E.ON și l-a trecut cu brio. Foarte important de menționat este că, în momentul în care a ajuns la noi, cunoștințele sale în testare automată erau minime, căci studiile de licență și masterat le-a făcut în domeniul ingineriei electrice, respectiv energetice; cu toate acestea, la nici 8 săptămâni de la începerea cursurilor Wantsome, a fost suficient de pregătit, încât să ocupe un loc important în cadrul unei companii mari.

„Pot spune că visul meu a început să prindă contur. Lucrez deja în cadrul unui departament IT dintr-o companie de renume și doresc ca în următorii ani să progresez și - de ce nu -, la un moment dat, să fiu pe cont propriu.”

Ne bucurăm că suntem împreună pe acest drum și că încrederea pe care ne-am acordat-o reciproc a dat roade.

„Sunt ferm convins că pentru a avea succes cu testarea automată este nevoie de perseverență și ingeniozitate, lucruri transmise în cadrul Școlii Wantsome.

<h3>Wantsome, în acest moment, reprezintă începutul realizării visului meu și facilitarea procesului de învățare a testării automate.”</h3>

Pe 10 octombrie începem o nouă sesiune de cursuri iar înscrierile sunt deschise. De data aceasta, pe lângă cursurile de <a href="{{ site.url }}/curs-testare-manuala-iasi"><strong>testare manuală</strong></a> și <a href="{{ site.url }}/curs-testare-automata-iasi"><strong>testare automată</strong></a>, am adăugat trei cursuri noi: <a href="{{ site.url }}/curs-programare-java-iasi"><strong>Programare Java</strong></a>, <a href="{{ site.url }}/curs-programare-dot-net-iasi"><strong>Programare .NET</strong></a> și <a href="{{ site.url }}/curs-infrastructure-iasi"><strong>Infrastructure</strong></a>.

<h3>Înscrie-te și tu și începe procesul de transformare pe care ți-l dorești!</h3>

Pe <a href="https://www.facebook.com/ciprian.cozma.5/" target="_blank">Ciprian</a> îl poți contacta personal pentru a-ți împărtăși din experiența Wantsome.
