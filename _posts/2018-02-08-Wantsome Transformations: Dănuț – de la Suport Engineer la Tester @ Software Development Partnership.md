---
published: false
---

Dincolo de dorința de a face o schimbare în viața lor, de curajul de a face lucrurile altfel și de încrederea în forțele proprii, cei ce aleg Wantsome sunt și pragmatici; ei își doresc să fie fericiți și știu că și confortul financiar contribuie la starea lor de bine la locul de muncă.

Se știe deja că domeniul IT este unul în care avantajele financiare există, cu condiția să fii bun în ceea ce faci. 
<!--more-->

<img src="{{ site.url }}/img/blog/ danut_cirjan.jpg" class="img-responsive img-square" align="right"/> Această condiție nu a speriat pe niciunul dintre oamenii care ne-au urmat cursurile și nu l-a speriat nici pe Dănuț Cîrjan. Dimpotrivă, a fost o motivație suficient de puternică ce l-a impulsionat să învețe tot mai mult și să devină din ce în ce mai bun.

### „Wantsome a fost o opțiune pentru schimbarea profesională.  La început a fost o alegere financiar avantajoasă și s-a dovedit a fi o alegere bună.”

Cursurile noastre înseamnă teorie, dar cel mai mult înseamnă practică. Trainerii sunt profesioniști în domeniul pe care îl predau, pasionați și dornici să dea mai departe din cunoștințele lor. Ei își dau silința să faciliteze procesul de învățare însă, în cele din urmă, totul se rezumă la capacitatea de a asimila a participanților. 

Dănuț este unul dintre cei ce au făcut un real efort pentru a fi prezent la cursuri, nu numai fizic, ci mai ales cu toată atenția sa:

### „Cea mai mare provocare pentru mine a fost să fiu atent la cursul de la mijlocul săptămânii pentru că era după ce ieșeam de la serviciu.”

Totuși, eforturile sale s-au dovedit a fi cu succes, căci din 8 ianuarie el a schimbat vechiul job pe unul nou, mai pe placul său, ce îi aduce mai multe satisfacții: Tester la Software Development Partnership.

Dănuț a mers la interviu încrezător și foarte bine pregătit și a reușit să-l treacă cu brio și fără mari emoții.

Suntem mândri că facem parte din povestea de succes a lui Dănuț și abia așteptăm să vedem ce oportunități vor mai apărea în cariera sa, datorită cunoștințelor de testare dobândite în cadrul cursurilor Wantsome.


