---
title: Wantsome Transformations&#58; Ana-Maria - de la asistent comercial la tester la BSS-ONE
layout: post
modal-id: 6
date: 2017-10-22
category: blog
description:
excerpt_separator: <!--more-->
---
Se spune că cele mai frumoase lucruri se întâmplă în afara zonei de confort. Poate părea o afirmație ce a devenit clișeu, care nu mai impresionează, însă atunci când o vezi transpusă în realitate, fix sub ochii tăi, ea își recapătă energia și te face să vrei să o spui și altora.

Despre ieșirea din zona de confort este Wantsome. Mai exact, despre curaj și despre salturi de credință, despre încredere în forțele proprii și încredere în ceilalți. Căci ieșirea în afara zonei de confort este mult mai ușoară, atunci când ai prieteni alături.
<!--more-->

<img src="{{ site.url }}/img/blog/ana_maria_duduman.jpg" class="img-responsive img-square" align="right"/><strong>Ana-Maria Duduman</strong> este unul dintre oamenii ce s-au lăsat ghidați cu prietenie de noi:

„Principalul motiv pentru care am ales Wantsome a fost motto-ul promovat: academie prietenoasă în care se face practică pe bune. Și astfel, motivată fiind de pasiunea pentru tehnologie și de dorința de a învăța mai mult, am ales să fac o schimbare.

Deși nu aveam cunoștințe de IT, sau din domenii conexe eram convinsă că orice se poate învăța, dar lucrul ăsta e valorificat atunci când îți sunt explicate și clarificate anumite aspecte.

<h3>Sigur că drumul spre reușită nu a fost ușor, dar fiecare curs a reprezentat o nouă sursă de motivare.”</h3>

După cursurile de testare manuală, Ana-Maria a reușit să schimbe radical drumul carierei sale: când am cunoscut-o noi, avea un job de asistent comercial. Acum este Tester la BSS-ONE.

Însă ceea ce este fascinant atunci când îndrăznești să ieși din zona călduță de confort este că prinzi aripi și știi că poți mai mult și mai mult:

„Planurile de viitor sunt numeroase și destul de complexe, dar momentan îmi doresc să învăț să devin cât mai bună în acest domeniu și ulterior să descopăr și tainele testării automate. Pe termen lung intenționez să obțin o certificare internațională și de ce nu să urmez și cursurile unei facultăți de profil.

<h3>Wantsome e ca un viciu, o dată ce ai descoperit esența, vrei mai mult!”</h3>
